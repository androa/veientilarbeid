<p>Dagpengene utgjør omtrent 62,4 prosent av inntekten før skatt. Inntekt over 6 G og engangsstønad ved fødsel blir ikke regnet med i grunnlaget for dagpenger.</p><ul><li>Per 1. mai 2018 utgjør 6 G kr. 581 298,-.</li><li>62,4 prosent av inntekten før skatt vil dermed utgjøre kr. 362 730,- i utbetalte dagpenger per år.</li></ul><p>Disse stønadene tas med i beregningen av dagpenger:</p><ul><li>Sykepenger</li><li>Omsorgspenger</li><li>Pleiepenger</li><li>Opplæringspenger</li><li>Svangerskapspenger</li><li>Foreldrepenger ved fødsel og adopsjon</li><li>Dagpenger</li></ul><p>Har du bidragsplikt eller forsørger barn under 18 år, får du et tillegg på 17 kroner per barn 5 dager i uken. Hvis begge foreldre får dagpenger, er det bare én av foreldrene som får tillegget utbetalt.</p>